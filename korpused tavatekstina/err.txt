FC Santos üllatas karika veerandfinaalis FC Kuressaaret
Eesti jalgpalli karikavõistluste veerandfinaalis alistas esiliiga B meeskond Tartu FC Santos võõrsil 3:1 FC Kuressaare, kes mängib tugevuselt teises liigas.
Santose eest olid täpsed Alar Alve, Juri Vereğtğak ja Mikk Laas, Kuressaare auvärava lõi 87. minutil Sander Laht.
Tänases teises veerandfinaalis alistas Tallinna FC Infonet koduväljakul 2:0 Tallinna FC Puuma. Infonet läks 44. minutil Kouadio väravast juhtima, 80. minutil lõi Tauno Mõttus omavärava.
Homses viimases veerandfinaalis kohtuvad Jõhvi FC Lokomotiv ja HÜJK Emmaste.

Bilbao liigub meistrite liiga suunas
Hispaania kõrgliigas alistas Bilbao Athletic kodus 3:0 Malaga ja kindlustas neljandat positsiooni. Väravad lõid Aduriz (4. ja 46. minutil) ja Ander Herrera (62.).
Bilbao on hetkel neljandal kohal 62 punktiga, see positsioon tagaks pääsu meistrite liiga eelringi. Lähimat konkurenti Sevillat edestatakse kuue silmaga.
Hispaania meistrivõistluste liiderkolmiku moodustavad pärast 33. vooru Madridi Atletico (82 punkti), Madridi Real (79) ja Barcelona (78).

Juventus jõudis tiitlile lähemale
Itaalia meistrivõistlustel astus järjekordse sammu tiitli suunas Torino Juventus, kes alistas võõrsil Udinese 2:0.
Väravad lõid juba esimese pooltunni jooksul Sebastian Giovinco (16. minutil) ja Fernando Llorente (26.).
Pärast 33. vooru on Juventusel liidrina 87 ja AS Romal teisena 79 punkti. Mängida jääb veel viis vooru, kus võib teenida maksimaalselt 15 silma.

Voskoboinikov andis Hiinas väravasöödu
Vladimir Voskoboinkov on Hiina jalgpalli esiliigas hea hoo leidnud, sest kui nädala eest lõi ta värava ja andis resultatiivse söödu, siis sel nädalavahetusel aitas ta samuti meeskonnakaaslasel värava lüüa.
Tavapäraselt algkoosseisu kuulunud ja kõik 90 minutit Qingdao Hainiu eest kaasa teinud 31-aastane ründaja andis Chongqing Lifani vastu täpse söödu 24. minutil, mil ta meeskonnakaaslane Wang skoori avas, kirjutab soccernet.ee.
Hainiul ei õnnestunud eduseisust aga lõpuni kinni hoida ja nii lasti 72. minutil külalistel seis viigistada. Kaks minutit hiljem teenis Voskoboinikov kollase kaardi. 1:1 seisuga mäng ka lõppes.
Liigatabelis on Qingdao klubi viiest voorust kogutud üheksa punktiga kolmas.

Eestlased välismaal: Saag lõi võiduvärava, Kotenko värav taas puhas?
Eelmisel nädalal lõi Taani esiliigas tähtsa värava Kaimar Saag. Artur Kotenko on Valgevenes jätkuvalt heas hoos.
Saag sekkus Vejle võidumängus vahetusest ning võiduvärava Vendsysseli võrku kohtumise 77. minutil. Vejle on liigatabelis kuuendal kohal.
Soligorski Ğahtar, kelle väravat kaitseb Kotenko, tegi väravateta viigi Minski Dünamoga. Kolme mänguga on Ğahtar teeninud seitse punkti ning Kotenko seljataha pole vastased ühtki palli suutnud lüüa.
Sergei Moğnikov kuulus Kazarõlda Kaisari algkooseisu läinud nädalal kahel korral ning tabelisse kirjutati juurde neli punkti. Esmalt mängis Kaisar 1:1 Toboliga ning seejärel teeniti 4:2 võit Tarmo Rüütli poolt juhendatava Pavlodari Irtõği üle. Kaisar on Kasahstani kõrgliigas kuues, Irtõğ kaheksas.
Sama seisuga lõppes Norras Pavel Londaku tööandja Bodö/Glimti kasuks mäng Taijo Teniste leivaisa Sogndali vastu. Londak tegi väravasuul kaasa täismängu, Teniste vaatas kohtumist vahetusmeestepingilt. Bodö/Glimt on tabelis nelja punktiga kaheksas, Sogndal ühe punktiga viimane.
Venemaa kõrgliigas viigistas Permi Amkar 0:0 Tomski Tomiga. Konstantin Vassiljev tegi kaasa kogu kohtumise. Amkar on liigatabelis seitsmes, Sergei Pareiko tööandja Nişni Novgorodi Volga 15. ehk eelviimane. Volga peab oma 25. vooru kohtumise täna õhtul Moskva Dinamo vastu. Läinud esmaspäeval jäi Volga võõrsil 0:3 alla Moskva Lokomotivile.
Poola kõrgliigas sai läbi põhiturniir, mis lõppes Henrik Ojamaale ja Varssavi Legiale edukalt, kuna alistati võõrsil 3:1 Lubini Zaglebie. Eesti koondise ründaja vahetati pingile teise poolaja alguses. Poola meister selgub põhiturniiri kaheksa parema meeskonna hulgast, kes mängivad korra teineteisega veel läbi. Põhiturniirilt võetakse kaasa pooled seni teenitud punktid.
Poola esiliigas pääses vahetusest väljakule Albert Taar ning Plocki Wisla alistas 3:0 Niepolomice Puszcza. 36 teenitud punkti annavad Wislale tabelis kuuenda koha.
Nädalavahetusel sai avalöögi Soome kõrgliiga. Mihkel Aksalu ja Gert Kams aitasid oma koduklubi Seinäjoen JK viigipunktini Rovaniemi Palloseura vastu. Aksalu seisis SJK väravas terve kohtumise, Kams sekkus mängu vahetusest. Ats Purje ja Kuopio Palloseura kaotasid 1:3 Helsingi JK-le
Ungari kõrgliigas said nädalavahetusel täismängud kirja Igor Morozov ja Tarmo Kink. Morozov ja Debrecen kaotasid Budapesti MTK-le 2:5 ning Kink ja Kaposvari Rakoczi jäid Diosgyörile alla 0:1. Debreceni kaotus neilt liidristaatust ei võtnud ning edu Györi ETO ees on viiepunktiline. Kaposvari on vaatamata läinud esmaspäevasele võidule Mezõkövesd-Zsory üle tabeli viimane. Ohutust tsoonist lahutab neid veel seitse punkti.
Suure kaotuse pidid vastu võtma Dmitri Kruglov ja Bakuu Ravan, kelle väravavõrku tabeliliider Qarabagi lõi viis väravat Ravani ühe vastu. Ravan on Aserbaidşaani kõrgliigas eelviimane.
Signy Aarna oli taas täpne Kuopio Pallokissa rivistuses, kuid tema koduklubi kaotas 2:3 Kokkola F10-le. Pille Raadik ja Aland United olid koduväljakul 5:0 paremad Oulu Naisfutisest. Katrin Loo ja Pori Nice Futis kaotasid 1:4 TPS-ile. Aland United on Soome kõrgliigas teine, Pallokissat viies ja Nice Futis kümnes ehk viimane.

Toure hooaeg on läbi, MM ohus
Inglismaa jalgpalliklubi Manchester City peatreener Manuel Pellegrini ütles Prantsuse televisioonile, et ilmselt Yaya Toure sel hooajal enam väljakule ei jookse.
Toure vigastas ennast juba 19. minutil pärast ebaõnnestunud pealelööki ning oli sunnitud väljakult lahkuma. Pärast 2:3 kaotust Liverpoolile kinnitas Pellegrini uudist ega andnud Tourele suuri lootusi, vahendab Soccernet.ee.
Kuna põlvevigastused kuuluvad spordis tõsisemate hulka, võib poolkaitsja suvine MM suures ohus olla. MM algab 12. juunil Brasiilias.

Klavani koduklubi kaotas lähirivaalile, eestlane istus pingil
Vigastusest taastuv Eesti jalgpallikoondise kapten Ragnar Klavan vaatas vahetusmängijate pingilt, kuidas Augsburg kaotas võõrsil 0:2 Hoffenheimile. Võitjate väravad lõid Sejad Salihovic 19. ja Jannik Vestergaard 41. minutil.
Mängupäeva teises kohtumises sai Leverkuseni Bayer omal väljakul 2:1 jagu Berliini Herthast. Leverkuseni tabamuste eest hoolitsesid Stefan Kiessling 1. ja Julian Brandt 24. minutil ning Hertha poolelt oli 38. minutil täpne Sandro Wagner.

Hull City jõudis karikafinaali Arsenali vastu
Wembley staadionil toimunud Inglismaa jalgpallikarikavõistluste poolfinaalkohtumises alistas Hull City tugevuselt kolmandas liigas mängiva Sheffield Unitedi 5:3.
Võitjate väravad lõid Yannick Sagbo 42., Matty Fryatt 49., Tom Huddlestone 54., Stephen Quinn 67. ja David Meyler 90.+3. minutil. Kaotajate poolelt tegid skoori Jose Baxter 19., Stefan Scougall 44. ning Jamie Murphy 90. minutil.
Hull kohtub finaalis Londoni Arsenaliga, kes sai eile samuti Wembleyl penaltite abil jagu esiliigas mängivast mullusest karikavõitjast Wigan Athleticust.

Liverpool astus suure sammu meistritiitli suunas
Inglismaa jalgpallimeistrivõistlustel alistas tabelijuht Liverpool kodus kolmandal kohal oleva Manchester City 3:2.
Võõrustajad asusid kohtumist Raheem Sterlingi 6. ja Martin Skrteli 26. minuti väravatest poolajavileks 2:0 juhtima. David Silva 57. minuti tabamus ja Glen Johnsoni 62. minuti omavärav seadsid aga tabloole 2:2 viigi. Liverpoolile tõi lõpuks võidu Philippe Coutinho tabamus 78. minutil.
Liverpool lõpetas mängu kümnekesi, sest kohtuniku poolt antud üleaja kolmandal minutil nägi enda ees punast kaarti Jordan Henderson.
Liverpool juhib turniiritabelit 77 (34-st mängust) punktiga. Järgnevad täna Swansea Cityle külla sõitev Chelsea 72 (33) ja Manchester City 70 (32) silmaga.

Kruglov sai liidrilt suure kaotuse
Eesti koondislase Dmitri Kruglovi koduklubi Ravan kaotas täna Aserbaidşaani kõrgliigas tabeliliidrile Qarabagile 1:5. Kruglov tegi kaasa terve kohtumise.
60-minutilise mängu järel oli Ravani kaotusseis veel minimaalne 0:1, aga seejärel toimus lagunemine. Kohtumise resultatiivseim oli kahe väravaga Leroy George, kirjutab Soccernet.ee.
Kuus vooru enne hooaja lõppu jagab Ravan 10-liikmelises liigas 9.-10. kohta. Kolmapäeval on Kruglovi tööandjat ootamas Aserbaidşaani karikavõistluste poolfinaali avamäng Neftğiga.

Kingi löögid sihile ei viinud, Morozov kaotas suurelt
Eesti koondislased Igor Morozov ja Tarmo Kink olid mõlemad laupäevastes Ungari kõrgliiga kohtumistes väljakul kõik 90 minutit, aga mõlema koduklubid kaotasid.
Liigas esikohta hoidev Morozovi tööandja Debrecen suutis MTK Budapesti vastu vaheajaks 0:2 kaotusseisu 2:2 viigiseisuks muuta, aga teisel poolajal löödi Debrecenile veel kolm väravat, mis tähendas 2:5 kaotust, kirjutab Soccernet.ee.
Viimasel kohal paiknev Kingi leivaisa Kaposvari Rakoczi jäi 0:1 alla Diosgyörile. Kink pääses allolevasse kohtumise tipphetkede videosse kahe löögiga.

Barcelona kaotas jälle, Real läks mööda
Barcelona kehv nädal jätkus Hispaania liigas, kus kaotati võõrsil Granadale 0:1. Ainsa värava lõi nädala sees meistrite liigas konkurentsist langenud tiimile 16. minutil Yacine Brahimi.
Barcelona igirivaal Madridi Real sai aga 4:0 jagu Almeriast. Väravad lõid Angel Di Maria (28. minutil), Gareth Bale (53.), Isco (56.) ja Alvaro Morata (85.).
Ülejäänud laupäevastes mängudes võitis Villarreal kodus 1:0 Levantet ning Vigo Celta ja Real Sociedad tegid 2:2 viigi.

Bayern kaotas 0:3, Neuer sai viga ja Rafinha punase
Meistrite liigas poolfinaali jõudnud Müncheni Bayern sai Saksamaa meistrivõistlustel üllatavalt suure 0:3 kaotuse teiselt suurklubilt Dortmundi Borussialt.
Henrik Mhitarjan viis külalismeeskonna Borussia 20. minutil juhtima, edu suurendasid Marco Reus 49. ja Jonas Hofmann 56. minutil.
Bayern lõpetas mängu kümnekesi, sest üleminutitel eemaldati Rafinha. Lisaks vahetati poolajal välja säärelihast vigastanud väravavaht Manuel Neuer.